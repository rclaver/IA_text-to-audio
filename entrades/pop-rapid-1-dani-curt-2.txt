Pop ràpid. Capítol 1: In and out

Escena 13
(Dani i Laia asseguts)
Laia:	Sembla que ha estat tot un èxit això de la exposició, eh?
Dani:	I tant... puta la Gina eh?
Laia:	(amb ràbia) Sí que és Puta la Gina. Realment Dani tu això t’agrada?
Dani:	Dona si no, no les hagués posat aquí, no?
Laia:	Home, ens coneixem i podries tenir altres motius per penjar això aquí, Dani
Dani:	Quins motius Laia?
Laia:	Dani... a veure que tu pots fer el que vulguis però sincerament... tu, això t’agrada?
Dani:	No, no m’agrada, m’encanta
(a la Laia se li canvia la cara)
Laia:	A mi també... passa que jo t’ho dic com perquè sap com greu per la Gina no? Perquè com li pugin molt els fums al cap doncs...
Dani:	Que va, la Gina, per sort, no és gens creguda, al contrari, és super humil.

Escena 14
(Gina i Toni a la barra)
Gina:	A vegades m’espanto del talent que tinc, de veritat, perquè és que quan descobreixes que tens talent, o sigui que ets especial saps? que estàs com en un altre nivell? És una sensació tant forta
(Dani i Laia asseguts)
Laia:	Vull dir que jo crec que tinc una mica de criteri, no? Perquè treballo en una galeria d’art...
Dani:	A la botiga de souvenirs Laia, treballes a la botiga de souvenirs de la galeria.
Laia:	Però veig moltes postals cada dia, moltíssimes, i això em don criteri, i et sé dir...
Dani:	Laia que jo entenc que ser una amiga d’una tia que és un petit geni, doncs no ha de ser gens fàcil.
Laia:	Però, quin geni Dani? Quin geni carinyo, vull dir que això són fotos plenes i buides.
Dani:	Laieta, no tothom arriba a veure el mateix, i no passa res, entens? Tu potser no destacaràs mai, no seràs mai un geni, però la mediocritat també és molt valuosa, necessària fins i tot,
Dani:	sinó els genis no serien genis, oi? Tu tens qualitats molt normals i algun dia trobaràs una persona molt normal que les sabrà apreciar
Laia:	Merci
Dani:	Vols una copa?
Laia:	(il·lusionada) Sí
Dani:	Parla amb en Toni
(Laia es queda sola a la barra. No sap quina cara posar, tot hi això aguanta el tipus)

Escena 23
(Gina al veure les fotos fot un crit)
Dani:	Què passa? Què passa? Hòstia
(la Laia a la barra riu)
Gina:	Els del 33
Dani:	Les traiem d’aquí
Gina:	Estan a punt d’arribar els del 33 Dani
Dani:	Precisament Gina, no puc deixar que vegin aquesta merda al meu bar.
Gina:	Merda?
Dani:	Ei que no és per tu guapa, que a mi m’encanten les teves fotos que hi són i que no hi són, però jo tinc una reputació eh, sóc qui tria les exposicions, i si veuen aquesta mer-da...
(Laia es mira rient al Toni que ho sap tot i li fa que no amb el cap)
Periodista 33: Hola? Gina Pujals? Venim del programa ànima et volíem fer unes quantes preguntes, res unes... (Gina plora als braços del Dani) què, què passa?
Dani:	És l’emoció
Gina:	(plorosa) emoció
Dani:	És que el concepte és molt...
Periodista 33: Això són les fotos?
Gina:	(plorosa) No,... més o menys.
