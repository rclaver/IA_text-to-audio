Escena 9
(Glen i Cassi Cooper, una parella molt atractiva, són darrere la porta amb vestits de nit. Glen porta un regal de Ralph Lauren. És molt visible l’enorme tensió que hi ha entre ells.)
Erni: Hola.
Glen: Bona nit.
(Entren i miren per tota la casa. Erni tanca la porta com pot, amb el peu.)
Erni: Bona nit. No sé pas on són, tots els altres.
Cassi: Què vol dir?, que som els primers?
Erni: No. Ja ha arribat tothom. Però s’han dispersat una mica, com si diguéssim.
Glen: Em pot posar alguna cosa per beure, sisplau? Un whisky doble, tot sol.
Cassi: Jo, un Perrier amb llima, sense gel.
Erni: I tant. Ara mateix. Em sembla que no ens coneixem. Sóc l’Erni Cusack.
Glen: Hola, Erni.
Erni: M’encantaria quedar-me una estona amb vostès per fer-la petar una mica, oi?, però és que la meva dona no para de rajar sang a la cuina.
Glen: La seva dona?
Erni: La Cuqui. S’ha trencat la gerra de vidre de l’aigua i s’ha tallat el braç. Jo m’he cremat els dits.
Glen: Quina desgràcia.
Erni: No és greu, no pateixin. El sopar estarà enllestit de seguida. Molt de gust de conèixer'ls.
